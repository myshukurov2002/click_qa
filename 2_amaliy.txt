1 Ushbu formani testlash strategiyasi

Bu forma asosan to‘lov qilish uchun ishlatiladi, shuning uchun eng avvalo to‘lov to‘g‘ri va xavfsiz ishlayaptimi shuni tekshiraman.

Birinchi navbatda funksional qismini ko‘raman. Telefon raqami to‘g‘ri formatda kiritilyaptimi, summa faqat raqam qabul qilyaptimi, valyuta tanlash ishlayaptimi, noto‘g‘ri maʼlumot bo‘lsa to‘lash tugmasi ishlamayaptimi.

Keyin interfeys va til masalasini tekshiraman. Ilova bir nechta tilda bo‘lgani uchun matnlar to‘g‘ri chiqyaptimi, kesilib ketmayaptimi, valyuta formati to‘g‘rimi shular muhim.

Xavfsizlik tomoni ham muhim. Juda katta yoki noto‘g‘ri summa bilan to‘lov ketib qolmasligi kerak. Tugmani tez tez bosganda ikki marta pul yechilib ketmasligi ham xavfli holat.

Test va staging muhitlar kerak bo‘ladi. Test to‘lov servisi, Android va iOS qurilmalar yoki emulatorlar ham bo‘lishi kerak.

Asosiy risklar deb noto‘g‘ri summa ko‘rsatilishi va foydalanuvchiga noto‘g‘ri status chiqishini hisoblayman.

2 Ushbu forma uchun test turlari

Birinchisi funksional testlash. Forma to‘g‘ri ishlayaptimi yoki yo‘qmi shuni tekshirish uchun.

Ikkinchisi UI testlash. Dizayn maketga mos kelayaptimi va har xil qurilmalarda normal ko‘rinayaptimi.

Uchinchisi lokalizatsiya testlash. Rus, o‘zbek va ingliz tillarida hamma matnlar to‘g‘ri chiqyaptimi.

To‘rtinchisi regression testlash. O‘zgarishlardan keyin eski to‘lov logikasi buzilmaganini tekshirish uchun.

3 Test turlari bo‘yicha ijobiy va salbiy testlar

Funksional test
Ijobiy
To‘g‘ri telefon raqam va 50 000 UZS kiritamiz
To‘lov muvaffaqiyatli o‘tishini kutamiz

Salbiy
Telefon raqamni to‘liq kiritmaymiz
To‘lash tugmasi ishlamasligini kutamiz

UI test
Ijobiy
Forma Android va iOS da ochiladi
Elementlar joyida chiqishini kutamiz

Salbiy
Kichik ekranli qurilmada ochamiz
Elementlar buzilib ketmasligini kutamiz

Lokalizatsiya test
Ijobiy
Ilovani ingliz tiliga o‘tkazamiz
Barcha matnlar inglizcha chiqishini kutamiz

Salbiy
Tilni almashtiramiz
Aralash til chiqmasligini kutamiz

Regression test
Ijobiy
O‘zgarishdan keyin to‘lov qilamiz
Oldingi kabi ishlashini kutamiz

Salbiy
Oldin ishlagan joyni qayta tekshiramiz
Xatolik chiqmasligini kutamiz

4 To‘lov muvaffaqiyatli bo‘lishini tekshiruvchi test case

Test nomi
Mobil aloqa uchun to‘lov muvaffaqiyatli amalga oshirilishi

Old shartlar
Foydalanuvchi tizimga kirgan
Internet mavjud

Qadamlar
Telefon raqam kiritiladi
50 000 summa kiritiladi
UZS tanlanadi
To‘lash tugmasi bosiladi

Kutilgan natija
To‘lov muvaffaqiyatli o‘tadi
Foydalanuvchiga muvaffaqiyatli xabar chiqadi

Test jarayonidagi vaziyat

Smoke testda 50 000 UZS kiritildi, lekin ekranda 55 000 UZS va bir vaqtning o‘zida successful va failed degan xabar chiqdi.

Bu holat juda jiddiy. Foydalanuvchi pul yechildimi yoki yo‘qmi tushunmaydi. Bu moliyaviy risk.

Shu sabab bug report ochaman. Bugni backend dasturchi Doniyorga biriktiraman, chunki summa va status backenddan keladi. Frontend dasturchini ham kommentga qo‘shaman, chunki xabar noto‘g‘ri ko‘rsatilgan bo‘lishi mumkin. Agar mantiq noto‘g‘ri bo‘lsa analitikni ham xabardor qilaman.

Bugni high priority va high severity qilib belgilayman.